---
title: Podzimky 2025
categories:
- General
feature_image: "/imgs/lasergame_arena.jpg"
---

Skrz časoprostor aneb Honba za posledním pokladem piráta Huywee Hrozivej Hák

Někteří z vás si jistě pamatují na Huyweeho Hrozivýho Háka – nejobávanějšího piráta všech moří, s nímž jsme měli co dočinění pár let zpět na našem Škuneru PIHA, kde jsme se vydávali po jeho stopách díky nalezenému deníku. Mysleli jsme, že deník už byl úplný, nicméně společně s dětmi jsme narazili na další stránky zmiňující jeho poslední schovaný poklad! Indicie k němu však pečlivě uschoval – díky svým zázračným technickým dovednostem se mu povedlo navštívit různé časoprostory, kde kusy deníku zanechal, a tak ani nám nezbylo nic jiného než se odvážně vypravit za ním do oněch neznámých krajin…

První den se děti musely vypořádat s budoucností a jejími nečekanými nástrahami. Krásnou procházkou přes park Stromovka, při které jsme hráli mnoho her a užívali si poslední podzimní teplé dny, jsme se dostali až do tréninkového místa – na lasergame. Tam děti předvedly nejen vytrvalost, rychlost, ale i týmového ducha. To se jim hodilo především v závěrečném utkání s mimozemšťany, které nakonec porazily a tím si vysloužily indicii k pokračování cesty.

<img src="/imgs/lasergame_deti.jpg" width="200px">  <img src="/imgs/lasergame_arena.jpg" width="200px">  

Další den děti strávily ve středověkém městečku v Ostré. Tak jako Huywee i my jsme si vyzkoušeli všemožná řemesla i činnosti, abychom mezi místní co nejvíce zapadli. Děti tak měli možnost si například vyrobit mýdlo, vyrazit minci, vyzkoušet si rýžování zlata, keramiku, ale také lukostřelbu či zdobení perníčků. V přilehlých zahradách na ně navíc čekal také pracovní list se záludnými botanickými a halloweenskými otázkami. I přes lehkou nepřízeň počasí se nám vše vydařilo, a děti si tak neodvezly jen mnoho vyrobených suvenýrů, ale i předposlední indicii k pokladu.

<img src="/imgs/ostra.jpg" width="300px">  <img src="/imgs/lukostrelba.jpg" width="200px">

Třetí a poslední den na děti čekala lezecká stěna. Indicie a poklad samozřejmě byly schované na těžko dostupném místě, vysoko nad našimi hlavami, museli jsme proto napřed pilně trénovat. Na stěně a boulderech jsme si mohli tedy vybít energii, společně si zadovádět a hlavně načerpat zkušenosti a dovednosti pro splnění závěrečného úkolu. Společnými silami se tak dětem nakonec podařilo získat onen pirátův poslední ztracený poklad!

Fotky z této podzimní akce naleznete na odkaze [zde](/PDF_photos/Fotky_Podzimky_2025.pdf).

<img src="/imgs/boulder.jpg" width="50%">

<img src="/imgs/stena_vyska.jpg" width="50%">
